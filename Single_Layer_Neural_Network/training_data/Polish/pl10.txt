Wystartowała Strefa Biznesu - internetowy hub dla przedsiębiorców, który pozwala zarządzać w jednym miejscu codziennymi sprawami firmy, takimi jak finanse, leasing czy księgowość. Serwis banku Credit Agricole i Grupy EFL przeznaczony jest dla osób prowadzących jednoosobową działalność gospodarczą i rolników indywidualnych.

Użytkownicy Strefy Biznesu mogą korzystać także z wielu usług dodatkowych. Są to: księgowość dla firm (usługa dostarczana przez CashDirector), pakiety medyczne (LUX MED), podpis kwalifikowany (Asseco) czy terminale płatnicze (Elavon).

W bezpłatnym pakiecie Księgowości dla Biznesu przedsiębiorcy samodzielnie wystawią fakturę zgodną ze standardem Krajowego Systemu eFaktur (KSeF) i prześlą ją elektronicznie mailem do kontrahenta i księgowego. W wyższych pakietach zaksięgują dokumenty kosztowe, automatycznie wyliczą podatki, zamkną miesiąc i wypełnią formularze przelewów do ZUS i urzędu skarbowego. W pakietach płatnych mogą również skorzystać ze wsparcia profesjonalnego księgowego, żeby omówić sprawy firmowe i wyjaśnić swoje wątpliwości.